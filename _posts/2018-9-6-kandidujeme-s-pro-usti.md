---
layout: blog
category: CLANKY
title: Do komunálních voleb jdou Piráti s Pro! Ústí
date: 2018-09-06T10:00:00.000Z
author: Lukáš Blažej
authorId: lukas.blazej    # uid nekoho z _people
image: /assets/img/posts/2018-9-6-prousti-slozeni.jpg
tags:
  - volby
---

Piráti jdou v Ústí nad Labem do voleb v rámci společné kandidátky s názvem Pro! Ústí. V tomto článku se pokusíme vysvělit, co nás k tomu vedlo.

Pro! Ústí vzniklo v roce 2014 jako společný projekt Pirátů, Zelených a nezávislých, a získalo na Magistrát 17,40 % hlasů. Pirát Vladimír Charvát se stal radním na městském obvodě a Pirát Lukáš Blažej členem kontrolního výboru. Piráti jsou tedy spoluzakladateli Pro! Ústí a jeho vývoj sledují od počátku.

Jsou tomu necelé dva roky, co Piráti a Zelení získali v krajských volbách 4,40 %, JsmePRO! Kraj 4,85 % hlasů, STAN 4,04 % hlasů a TOP09 3,91 % hlasů, tudíž se ani jedno uskupení do krajského zastupitelstva nedostalo, ačkoliv dohromady získaly více hlasů, než vládnoucí KSČM. Zbytečné štěpení vede k nižšímu zisku hlasů a v důsledku k tomu, že velké množství voličů nemá své zástupce ve voleném orgánu. Pokud by Piráti kandidovali samostatně, hrozil by stejný vývoj v Ústí.

Dalším důvodem pro společnou kandidátku je, že pro kandidaturu je potřeba obsadit celkem 37 míst na Magistrát, 27 na obvod město, 15 na Neštěmice, 15 na Severní Terasu a 15 na Střekov, tedy celkem 109 míst. Takové množství důvěryhodných členů a příznivců Česká Pirátská strana v Ústí nad Labem zatím nemá. Společně s Pro! Ústím ovšem dostatek osvědčených příznivců máme.

V neposlední řadě je důvodem programový soulad. Ačkoliv máme drobné neshody, především v oblasti regulací a zákazů, [celostátní komunální program Pirátů](https://www.pirati.cz/assets/pdf/program_komunal_spolecny_2018.pdf) je zcela v souladu s [programem Pro! Ústí](http://www.planprousti.cz/) a ze současného funkčního období máme zkušenost, že budeme schopni náš program se zastupiteli Pro! Ústí realizovat.

Na volitelných místech kandiduje za Pro! Ústí řada Pirátů, zejména Lukáš Blažej na Magistrát, Tomáš Macháček na obvod město, Ludmila Beutelová na obvod Severní Terasa či Jakub Přibyl na obvod Střekov. Věříme, že jim dáte svůj hlas i ve společné kandidátce Pro! Ústí.
